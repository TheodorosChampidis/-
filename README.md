# -" Η ορολογία του αρχαίου ελληνικού δράματος"
Διδακτική παρέμβαση με συνάφεια προς τα μαθήματα: α) Αρχαία ελληνικά από μετάφραση της Γ’  Γυμνασίου και β) Πληροφορική.
1.	ΤΙΤΛΟΣ
«Η ορολογία του αρχαίου ελληνικού δράματος»

2.	ΕΜΠΛΕΚΟΜΕΝΕΣ ΓΝΩΣΤΙΚΕΣ ΠΕΡΙΟΧΕΣ
•	Αρχαία ελληνικά από μετάφραση της Γ’  Γυμνασίου.
•	Πληροφορική.

3.	ΣΤΟΧΟΙ
α. ΓΝΩΣΤΙΚΟΙ
•	Να εμπεδώσουν τους όρους της δραματικής τέχνης.
•	Να κατανοήσουν την ορολογία της τραγωδίας σύμφωνα με την Ποιητική του Αριστοτέλη.
•	Να είναι σε θέση να χρησιμοποιούν τεχνικούς όρους σχετικά με το θέατρο.

β. ΠΑΙΔΑΓΩΓΙΚΟΙ
•	Να οξυνθεί η παρατηρητικότητα των μαθητών.
•	Να καλλιεργηθεί το κριτήριο τους στη χρήση τεχνικών όρων.

γ. ΤΕΧΝΟΓΡΑΜΜΑΤΙΣΜΟΥ
•	Να ασκηθούν οι μαθητές στη χρήση του Η/Υ ως μέσου εμπέδωσης της θεωρητικά κατακτημένης γνώσης τους. 
•	Να εξασκηθούν στη συμπλήρωση σταυρόλεξου πληκτρολογώντας λέξεις σε ένα αρχείο του προγράμματος Hot potatoes.

4.	ΛΟΓΙΣΜΙΚΟ
Για την πραγμάτωση του συγκεκριμένου «Σεναρίου διδασκαλίας» θα χρειαστεί η εφαρμογή του προγράμματος Hot potatoes. 
 
5.	ΔΙΑΡΚΕΙΑ
Για την ολοκλήρωση του διδακτικού σεναρίου απαιτείται μία διδακτική ώρα κατά την οποία οι μαθητές καλούνται να συμπληρώσουν το αρχείο του προγράμματος Hot potatoes, άρα να συμπληρώσουν ένα σταυρόλεξο.

6.	ΟΡΓΑΝΩΣΗ ΤΗΣ ΤΑΞΗΣ
Για την εφαρμογή του «Σεναρίου» είναι αναγκαία η διάθεση του εργαστηρίου πληροφορικής, ώστε οι μαθητές κατά μόνας ή σε μικρές ομάδες να είναι σε θέση να χειριστούν το αρχείο που θα είναι προεγκατεστημένο σε κάθε Η/Υ. 

7.	ΑΠΑΙΤΟΥΜΕΝΗ ΥΛΙΚΟΤΕΧΝΙΚΗ ΥΠΟΔΟΜΗ
Ως απαιτούμενη υλικοτεχνική υποδομή μπορεί να θεωρηθεί:
•	το εργαστήριο πληροφορικής και 
•	ένας βιντεοπροβολέας.

8.	ΦΥΛΛΑ ΕΡΓΑΣΙΑΣ
Το φύλλο εργασίας μέσω του οποίου οι μαθητές θα κληθούν να εργαστούν αποτελεί την έντυπη μορφή του ηλεκτρονικού αρχείου στο οποίο οι μαθητές πρόκειται να εργαστούν στο εργαστήρι πληροφορικής. Σε αυτή του τη μορφή μπορεί να θεωρηθεί ως μία επαναληπτική εξάσκηση σε σχέση με την αντίστοιχη άσκηση στους Η/Υ του εργαστηρίου πληροφορικής. Στην έντυπή του μορφή περιέχει σαφείς οδηγίες για τη σύνταξή του, ώστε να γνωρίζουν τα βήματα της πορείας που πρέπει να ακολουθήσουν, προκειμένου να επιτευχθούν οι ανωτέρω στόχοι.

9.	ΠΕΡΙΓΡΑΦΗ ΣΕΝΑΡΙΟΥ
Το «Σενάριο διδασκαλίας» πρόκειται να εφαρμοστεί σε μία σχολική τάξη ποικίλων επιδόσεων. Για την εφαρμογή του Σεναρίου υπάρχει η δυνατότητα οι μαθητές να εργαστούν στη σχολική τάξη είτε καθένας χωριστά είτε σε μικρές ομάδες. 
